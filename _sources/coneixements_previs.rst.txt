###################
Coneixements previs
###################

Els continguts d'aquest curs estan dissenyats per a poder ser seguits per una
persona sense coneixements previs de programació. S'espera, però, que tinguis
una certa experiència fent servir un equip tipus PC. Espero, per exemple,
que siguis capaç d'escriure amb el teclat, arrencar una aplicació com ara
un navegador Web, passar d'una finestra a una altra, etc.

Si ja tens coneixements de programació, és possible que en començar
t'avorreixis una mica. **No et confiïs**, però, doncs tot i començant per
molt bàsic, de seguida ens trobarem resolent problemes cada cop més
complexos.

Hi ha certs coneixements addicionals que definitivament ajudaria si els
duus a sobre, ja que et permetran treure'n el màxim d'aquest curs. Un
d'ells és l'idioma anglès. Si no ho saps ja, aviat veuràs que el món del
desenvolupament està en anglès i, com més sàpigues, ni que sigui de
lectura, més facilitats tindràs per trobar informació. A banda, és molt
important que vinguis amb moltes ganes d'aprendre, curiositat,
perseverança i sentit de l'humor.
