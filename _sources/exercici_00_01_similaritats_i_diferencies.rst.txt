############################################################
|exerciseicon___| Exercici 00_01. Similaritats i diferències
############################################################

.. rubric:: Context

* Carpeta de lliurament: ``00_01_similaritats_i_diferencies/``

* Continguts relacionats: :doc:`primer_contacte`

* Com lliurar-lo: :ref:`instruccions <instruccions_git>`

.. rubric:: Enunciat

Acabem de veure un mateix programa escrit amb diferents llenguatges de
programació.

Si bé és possible que encara no sàpigues ben bé què és un programa ni què
són els llenguatges de programació, potser sí seràs capaç d'extreure'n
unes primeres conclusions d'aquests codis.

Obre un document de text, sigui un LibreOffice Doc, un fitxer de text pla
(.txt)

Intenta contestar les següents preguntes el millor que et sigui possible.

Pregunta 1. Què fa el programa?
-------------------------------

Quin és el problema que pretén resoldre el programa, independentment de
amb quin llenguatge estigui escrit?

Pregunta 2. Elements comuns
---------------------------

Fixa't que els diferents llenguatges tenen maneres
diferents d'expressar les passes a realitzar per portar a terme la
resolució del problema.

Amb tot, si mirem amb atenció, trobem que hi ha elements que es
repeteixen a totes (o quasi totes) les versions.

Identifica'ls i descriu-los.

Pregunta 3. Entrada/sortida
---------------------------

El programa, en les seves diferents versions, ha de demanar un valor als
seus usuaris i escriure un resultat.

Indica, per cada llenguatge, de quina manera obté la dada i de quina
manera mostra el resultat

Per exemple:

En pseudocodi, l'entrada l'obté amb ``llegeix radi`` i el resultat el
mostra amb ``escriu "L'àrea és ", àrea"``


Pregunta 4. Variables
---------------------

Hi ha un tipus d'element que apareix a totes les versions, que es coneix
com a *variable*. Les variables serveixen als programes per poder
referir-se als diferents valors que han de manegar. Un exemple d'aquestes
variables és ``area``.

Hi trobes més exemples? Quins?

Pregunta 5. Preferència
-----------------------

Potser és molt d'hora, però, així a primera vista, quin dels llenguatges
que et presento, veus més interessant? Perquè?